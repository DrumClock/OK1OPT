    
 <div class="project">
        <h1>Zážitky ze závodů, kterých jsme se zúčastnili</h1>
 </div>
    <hr>
    <hr>

  <div class="project">
        <h2>Region 1 - 50MHz a AA CW contest</h2>

        <p>
            V nominaci na tyto závody byli, jako obvykle, všichni členové OK1OPT ale na kotu U Televize dorazili Pavel OK1APA, Vláďa OK1JOC, Petr OK1MFG a Jirka OK1ZJH.
        </p>
        
        <p>
            Lehká 4 ele. Yagi byla na stožáru během chvilky. Příprava zařízení Kenwood TS2000X rovněž nezabrala mnoho času. Použili jsme základní výkon 100W. Na KV jsme natáhli Windom 80-10 a i zde použili stowattový TRX Yaesu FT450d.
        </p>
        
        <p>
            Podmínky na 50MHz byly nestabilní. Pro relativně delší QSO se pásmo otevíralo jen sporadicky zejména do Středozemí a na Balkán, v neděli přibylo několik stanic z Velké Británie. Z jihozápadu pak přišel ODX v podobě stanice EA8BPX ze čtverce IL18SK za 3456 bodů. Spojení navázal Petr OK1MFG. Bylo to jediné námi dosažené mezikontinentální QSO na 50 MHz v tomto závodě.
        </p>
        
        <p>
            Podmínky pro spojení se výrazně měnily doslova během vteřin. Nezřídka na nás vykřiklo z reproduktoru jen několik znaků z relace protistanic v síle S9 aby v zápětí zcela zmizely v nule.
        </p>
        
        <p>
            All Asian CW se věnoval hlavně OK1JOC. Práce s jednoduchou kompromisní antenou splnila očekávání. V provozu též prověřil novou telegrafní pastičku od HA8KF. Ta je, díky své hmotnosti, zcela vyhovující.
        </p>
        
        <p>
            V neděli nás pohostil obědem OK1APA. Uvařil kuře na paprice s kolínky. Někteří strávníci konstatovali, že kolínka pojídali naposledy ve školní jídelně. Balení zařízení proběhlo s malým zádrhelem. Nejmenovaný člen z neznámého důvodu pustil kliku výsuvného stožáru při jeho spouštění. Ten i s antenou kvapně sjel z 15ti metrové výšky. Snad chtěl dotyčný použít kliku ve velkém vedru jako větrák. Naštěstí újmu neutrpěl ani dotyčný pachatel ani anténní zařízení.
        </p>
        
        <p>
            V průběhu závodu nás navštívil Libor OK1DOL. Děkujeme všem stanicím za spojení a těšíme se NSL ve VKV Polním dnu.
        </p>

        <h3>OK1JOC</h3>

        
            <h3>50MHz</h3>
            <p>95 QSO - 49056 b.</p>
            <p>49 WWL - 22 DXCC</p>
            <p>ODX EA8BPX - IL18SK 3456 km</p>
       
        
            <h3>KV</h3>
            <p>All Asian CW: 101 QSO MSLP</p>
       

        <h3>TOP 10 DX spojení</h3>
        
        <table>
            <thead>
                <tr>
                    <th>Pořadí</th>
                    <th>Značka</th>
                    <th>Lokátor</th>
                    <th>Vzdálenost</th>
                </tr>
            </thead>
            <tbody>
                <tr>
                    <td>1.</td>
                    <td>EA8BPX</td>
                    <td>IL18SK</td>
                    <td>3456 km</td>
                </tr>
                <tr>
                    <td>2.</td>
                    <td>EC4C</td>
                    <td>IM68NT</td>
                    <td>2005 km</td>
                </tr>
                <tr>
                    <td>3.</td>
                    <td>CT7BIZ</td>
                    <td>IN60CR</td>
                    <td>1921 km</td>
                </tr>
                <tr>
                    <td>4.</td>
                    <td>ED5I</td>
                    <td>IM98PB</td>
                    <td>1720 km</td>
                </tr>
                <tr>
                    <td>5.</td>
                    <td>UW4E</td>
                    <td>KN78LQ</td>
                    <td>1582 km</td>
                </tr>
                <tr>
                    <td>6.</td>
                    <td>SV3RPQ</td>
                    <td>KM18AF</td>
                    <td>1485 km</td>
                </tr>
                <tr>
                    <td>7.</td>
                    <td>M0AFJ</td>
                    <td>IO70IC</td>
                    <td>1311 km</td>
                </tr>
                <tr>
                    <td>8.</td>
                    <td>G8T</td>
                    <td>IN79JX</td>
                    <td>1307 km</td>
                </tr>
                <tr>
                    <td>9.</td>
                    <td>IM0/IB2A</td>
                    <td>JM49EA</td>
                    <td>1274 km</td>
                </tr>
                <tr>
                    <td>10.</td>
                    <td>TM1W</td>
                    <td>IN88AI</td>
                    <td>1252 km</td>
                </tr>
            </tbody>
        </table>
    </div>
</body>
</html>